# -*- mode: mandoku-view; -*-
#+TITLE: 東洲初稿
#+DATE: 2015-08-25 00:23:44.606516
#+PROPERTY: ID KR4e0170
#+PROPERTY: BASEEDITION WYG    
#+PROPERTY: JUAN 卷十
<pb:KR4e0170_WYG_010-1a>¶
欽定四庫全書¶
　東洲初稿巻十¶
　　　　　　　　　　　　明　夏良勝　撰¶
　　　天文便覽叙¶
天地人之道均學者之所當知也而有精粗緩急焉天¶
地之化育烝民之秉彛形而上者也七政羣曜之在天¶
山川草木之在地禮樂文物之在人形而下者也兹不¶
有精粗之别邪儒者之學凡皆所當知語其序必先從¶
<pb:KR4e0170_WYG_010-1b>¶
事於禮樂文物之間而求明其所秉之彛夫然後始可¶
擬議化育之妙此急彼緩葢有秩乎不可紊者是以聖¶
賢之垂訓也恒諄諄乎其所急而所緩者或畧焉乃如¶
厯象之説固非以為儒者之諱談也孟子曰天之高星¶
辰之逺茍求其故千嵗日至可坐而致謂孟子而不知¶
厯象之事則其所謂故者何也孔子嘗刪定矣月離于¶
畢之雅好風好雨之範至今而並存孔子不以厯象為¶
異端之説可知矣後世之師孔孟者多委是於星官卜¶
<pb:KR4e0170_WYG_010-2a>¶
史之微伎葢自陸子之時而已然非曰孔孟未嘗明以¶
示人哉論語有之矣多識鳥獸草木之名夫草木鳥獸¶
則其識之也欲多故爾雅不足後儒又從而埤之成象¶
於天者反不如鳥獸草木之有取乎而顧不得比於蟲¶
魚之譜盛行於天下者豈以天道之逺雖専門如禆竈¶
不驗於鄭之復火儒雅若仲舒而卒詒灾異之譏乎是¶
固有然者而卒并其名象忽之則已甚矣故泥其徴應¶
而不務民之義者惑也謂其幽微而遂比諸仇毒者亦¶
<pb:KR4e0170_WYG_010-2b>¶
惑也講其所當知而不溺於所難知縱不得夫化育之¶
妙獨不足以資多識邪或謂法有所不得為故儒者不¶
語吁豈知立法之意者哉我聖祖患人狃於推步之説¶
有至妄談禍福而憒亂黔首者是以禁之若儒者窮理¶
博物之資而曰亦其所禁則洪範周易不得列於學官¶
而諸史天文之志尤在所宜刋去也率天下之士而趨¶
於淺陋固滯必是説夫栁塘楊先生釐正宋人天文圖¶
鑱石以徧學者吾友東洲居士以有圖有書觀者乃可¶
<pb:KR4e0170_WYG_010-3a>¶
得其詳於是垣宿以經之名象以緯之貫之以度數㑹¶
辰既不削夫古之分野至每七宿之後復以本朝之地¶
志分而𨽻之且畫土圭之法附于末簡若夫占候之説¶
半辭不錄可謂得是書之體矣學者由栁塘之圖可以¶
見天象之全體由東洲之書可以識二圖之判合窮經¶
之餘晷則俯察於圖書朗霽之良宵則仰觀乎懸象吾¶
見瑤空文物之美聊可粗識而推步之事則有司存焉¶
雖然天下無無理之器子在川上而斯道之體躍如也¶
<pb:KR4e0170_WYG_010-3b>¶
況萬象昭然天之至教常以示人者由是而契上天之¶
載睿智者自有得於圖書之外至於博雅之助東洲是¶
冊之行夫豈少哉書成寄示俾叙之余不足以知天之¶
文而得其意於三復之後于是乎贅言之其書名天文¶
便覽云正徳庚午除夕之前夕行齋謹叙¶
<pb:KR4e0170_WYG_010-4a>¶
¶
<pb:KR4e0170_WYG_010-5a>¶
　¶
　¶
　¶
　¶
　¶
　¶
　¶
　¶
<pb:KR4e0170_WYG_010-5b>¶
　右三垣之象紫微居中臨正北而南面故謂之北極并¶
　垣之内外所𨽻一百六十二星其名六十微者八十明¶
　者八十有二太微為上垣位臨東南其垣内外所𨽻七¶
　十六星其名三十微者二十一明者五十有五内少微¶
　雖在西掖但四星不成垣次故為太微之屬天市為下¶
　垣位臨東北其垣内外所𨽻八十八星其名三十有九¶
　微者十明者七十有八三垣共三百二十一星是為天¶
　帝行宫運無方位故亦莫窮其度而不在分野之數也¶
<pb:KR4e0170_WYG_010-6a>¶
¶
<pb:KR4e0170_WYG_010-7a>¶
¶
<pb:KR4e0170_WYG_010-8a>¶
¶
<pb:KR4e0170_WYG_010-9a>¶
　¶
　¶
　¶
　¶
　¶
　¶
　¶
　¶
<pb:KR4e0170_WYG_010-9b>¶
　右七宿以土圭定其方位自軫十七度至亢三度為¶
　辰亢四度至氐七度為乚氐八度至心一度為夘心¶
　二度至尾八度為甲尾九度至箕六度為寅箕七度¶
　至斗十度為艮故曰東方之宿細分之則角二星十¶
　二度𨽻四十五星其名一十有四亢四星九度𨽻十¶
　有八星其名六氐四星十六度𨽻五十星其名十有¶
　一房四星六度𨽻十七星其名七心三星六度𨽻十¶
　二星其名一尾九星一十九度𨽻十一星其名四箕¶
<pb:KR4e0170_WYG_010-10a>¶
　四星一十一度𨽻四星其名二是七宿三十星所𨽻¶
　一百五十七星行天七十八度躔次分野備列如左¶
　角亢分¶
　　河南　開封府(禹貢兗豫二州之域/)¶
　角亢氐分¶
　　河南　汝寧府(禹貢豫州/)¶
　房心分¶
　　南直𨽻　徐州¶
<pb:KR4e0170_WYG_010-10b>¶
　尾分¶
　　北直𨽻　永平府　隆慶府(禹貢冀州/為營州)　(虞東北/)¶
　尾箕分¶
　　順天府(禹冀/虞幽)保定府　河間府(俱冀州/)¶
<pb:KR4e0170_WYG_010-11a>¶
¶
<pb:KR4e0170_WYG_010-12a>¶
¶
<pb:KR4e0170_WYG_010-13a>¶
¶
<pb:KR4e0170_WYG_010-14a>¶
　¶
　¶
　¶
　¶
　¶
　¶
　¶
　¶
<pb:KR4e0170_WYG_010-14b>¶
　右七宿以土圭定其方位自斗十一度至牛一度為丑¶
　牛二度至女八度為癸女九度至危五度為子危六度¶
　至室三度為壬室四度至璧三度為亥璧四度至奎八¶
　度為乾故曰北方之宿細分之斗六星二十五度𨽻五¶
　十五星其名九牛六星七度𨽻五十九星其名十女四¶
　星一十一度𨽻五十一星其名十有八虛二星九度少¶
　强𨽻三十一星其名十危三星十六度𨽻五十三星其¶
　名十室二星十七度𨽻二百零七星其名一十有二璧¶
<pb:KR4e0170_WYG_010-15a>¶
　二星九度𨽻二十六星其名五是七宿二十五星𨽻三¶
　百五十六星行天九十四度少强躔次分野備列如左¶
　斗分¶
　　南直𨽻　應天府　蘇州府　松江府　常州府¶
　　　　　　鎮江府　廬州府　安慶府　太平府¶
　　　　　　寧國府　徽州府　池州府　廣徳州¶
　　　　　　和州　　滁州¶
　　浙江省　杭州府　嘉興府　䖏州府¶
<pb:KR4e0170_WYG_010-15b>¶
　　江西省　南昌府　饒州府　臨江府　袁州府¶
　　　　　　廣信府　建昌府　撫州府　瑞州府¶
　　　　　　贑州府(已上俱/揚州)南康府　吉安府(荆揚二/州)¶
　牽牛分即斗也¶
　　廣東省　潮州府(揚州/)¶
　斗牛分¶
　　南直𨽻　揚州府　淮安府(揚州/)¶
　　浙江省　湖州府(揚州/)¶
<pb:KR4e0170_WYG_010-16a>¶
　　江西省　九江府(荆揚二州/)¶
　女分¶
　　福建省　建寧府(揚州/)¶
　　廣東省　恵州府(揚州/)¶
　牛女分¶
　　浙江省　嚴州府　金華府　衢州府¶
　　　　　　紹興府　寧波府　台州府(俱揚州/)¶
　　福建省　福州府　泉州府　延平府¶
<pb:KR4e0170_WYG_010-16b>¶
　　　　　　汀州府　興化府　邵武府¶
　　　　　　漳州府(俱揚州/)¶
　　廣東省　廣州府　韶州府　南雄府¶
　　　　　　肇慶府(已上俱揚州/)¶
　　　　　　高州府(越地/)雷州府　瓊州府(粤地/)¶
　　　　　　　(已上三府不入禹貢以星分同而附/之)¶
　斗牛女分¶
　　浙江省　温州府(揚州/)¶
<pb:KR4e0170_WYG_010-17a>¶
　危分¶
　　山東省　濟南府　登州府　萊州府(俱青州/)¶
　虛危分¶
　　山東省　青州府(青州/)¶
　危室分¶
　　山東省　東昌府(兗州/)¶
　室璧分¶
　　河南省　鄣徳州　衛輝府　懷慶府(冀州/)¶
<pb:KR4e0170_WYG_010-18a>¶
¶
<pb:KR4e0170_WYG_010-19a>¶
¶
<pb:KR4e0170_WYG_010-20a>¶
¶
<pb:KR4e0170_WYG_010-21a>¶
　右七宿以土圭定其方位奎九度至婁八度為戌婁¶
　九度至胃十一度為辛胃十二度至昴十一度為酉¶
　畢一度至畢十三度為庚畢十四度至井一度為申¶
　故曰西方之宿細分之奎十六星十六度𨽻二十八¶
　星其名九婁三星十二度𨽻三十星其名五胃三星¶
　十五度𨽻三十六星其名六昴七星十一度𨽻四十¶
　星其名八畢八星十七度𨽻九十四星其名十有五¶
　觜三星一度𨽻一十三星其名二參七星十度𨽻一¶
<pb:KR4e0170_WYG_010-21b>¶
　十八星其名六凡七宿五十星所𨽻二百三十一星¶
　行天八十二度而躔次分野備列如左¶
　奎婁分¶
　　山東省　兗州府(徐兗二州/)¶
　昴分¶
　　北直𨽻　順徳府(冀州/)¶
　昴畢分¶
　　北直𨽻　真定府(冀州/)¶
<pb:KR4e0170_WYG_010-22a>¶
　　山西省　大同府(禹冀州虞并州/)¶
　觜參分¶
　　山西省　平陽府　澤州(冀州/)松潘司¶
　　　　　　疊溪所¶
　參分¶
　　四川東川軍民司(已上俱梁州/)¶
<pb:KR4e0170_WYG_010-23a>¶
¶
<pb:KR4e0170_WYG_010-24a>¶
¶
<pb:KR4e0170_WYG_010-25a>¶
¶
<pb:KR4e0170_WYG_010-26a>¶
　右七宿以土圭定其方位井二度至十五度為坤坤¶
　十六度至三十度為未三十一度至栁十一度為丁¶
　栁十二度至張八度為午張九度至翼四度為丙翼¶
　五度至軫二度為已軫三度至十八度為巽故曰南¶
　方之宿細分之井八星三十四度𨽻六十二星其名¶
　一十有六鬼四星二度𨽻二十五星其名六栁八星¶
　十四度𨽻三星其名一星七星七度𨽻二十九星其¶
　名八張六星十七度𨽻十四星其名一翼二十二星¶
<pb:KR4e0170_WYG_010-26b>¶
　一十九度𨽻五星其名一軫四星一十七度𨽻四十¶
　八星其名七凡七宿六十星𨽻一百八十二星行天¶
　一百一十度其躔次分野備列于左¶
　參井分¶
　　山西省　太原府　遼州(冀州并州/)¶
　　四川省　順慶府(梁州/)貴州宣慰司(荆梁二州/)¶
　井鬼分¶
　　陜西省　西安府　鳯翔府　平涼府¶
<pb:KR4e0170_WYG_010-27a>¶
　　　　　　鞏昌府　寧夏衛　洮州衛¶
　　　　　　行都司(俱雍州/)　　河州衛¶
　　　　　　靖虜衛(不在星分以野同而附此/)¶
　　四川省　成都府　保寧府　叙州府¶
　　　　　　重慶府　行都司　潼川州¶
　　　　　　睂州　嘉定州　瀘州　雅州¶
　　　　　　烏䝉軍民府　芒部府　播州司¶
　　　　　　永寧司　龍川司　天全司　黎州司¶
<pb:KR4e0170_WYG_010-27b>¶
　　雲南省　雲南府　大理府　臨安府　楚雄府¶
　　　　　　曲靖軍民府　武定府　麗江府¶
　　貴州省　普安州(已上俱梁州/)¶
　鬼分¶
　　四川省　馬湖府(梁州/)¶
　栁分¶
　　河南省　河南府(豫州/)¶
　星分¶
<pb:KR4e0170_WYG_010-28a>¶
　　貴州省　銅仁府(荆州/)¶
　張分¶
　　河南省　南陽府(豫州/)¶
　翼分¶
　　施州衛指揮司(荆梁二州/)¶
　軫分¶
　　平荼洞長官司(荆梁二州/)¶
　翼軫分¶
<pb:KR4e0170_WYG_010-28b>¶
　　湖廣省　武昌府　徳安府　荆州府　岳州府¶
　　　　　　長沙府　寶慶府　衡州府　常徳府¶
　　　　　　辰州府　永州府　沔陽州　安陸州¶
　　　　　　静州　郴州(已上俱/荆州)襄陽府(荆豫二州/)¶
　　廣西省　桂林府　平樂府(荆州/)南寧府(揚州/)¶
　　貴州省　黎平府(荆州/)¶
　　四川省　䕫州府(荆梁二州/)¶
　　廣東省　廉州府¶
<pb:KR4e0170_WYG_010-29a>¶
　　廣西省　栁州府　慶逺府　潯州府(俱粤地/)¶
　　　　　　(已上四府不入禹貢以星分同而附之/)¶
　井鬼翼軫分¶
　　陜西省　漢中府(梁雍二州/)¶
　禹貢星躔不載之地¶
　　雲南省　蒙化府　景東府　廣南府　鎮沅府¶
　　　　　　永寧府　順寧府　北勝州　姚州府¶
　　　　　　鶴慶府　尋甸府　元江府　龍馬司¶
<pb:KR4e0170_WYG_010-29b>¶
　　　　　　者樂司　瀾滄司　騰衝司　車里司¶
　　　　　　木邦司　孟養司　緬勻司　八百甸司¶
　　　　　　老撾甸司孟定司　孟艮府　南甸府¶
　　　　　　干崖司　隴川司　威逺州　灣甸州¶
　　　　　　鎮康州　大候府　鈕兀司　芒市司¶
　　貴州省　思州府　鎮寧州　安順州　金筑司¶
　　　　　　普定司　新添司　干越司　龍里司¶
　　　　　　都匀司　畢節司　威清衛　清平衛¶
<pb:KR4e0170_WYG_010-30a>¶
　　　　　　平壩衛　安南衛¶
　　廣西省　太平府　田州府　思明府　思恩府¶
　　　　　　鎮安府　洄城州　利州　奉議州¶
　　　　　　向武州　都康州　龍州　江州¶
　　　　　　思陵州　上林司　安隆司¶
　右按一統志如前地不入禹貢故從右在蠻荒部落亦¶
　不入星躔之度愚意以天無不覆特以不係中國重¶
　輕故先哲不暇深究後之作者無所考證故亦不敢¶
<pb:KR4e0170_WYG_010-30b>¶
　揣摩而附益之也備載篇終以表天朝拓地之盛云¶
　　　天河起沒(按天漢有圖無歌故為補之/)¶
天河一名曰天漢起自東方箕尾間遂乃分為南北道¶
南經傳説入魚淵開籥載弁鳴河鼓北經龜宿貫箕邊¶
次絡斗魁胃左旗又合南道天津湄二道相合西南行¶
分夾瓠𤓰絡人星杵畔造父螣蛇精王良附路閣道平¶
登此太陵從天船直到巻舌又南征五車駕向北河南¶
東井水路入吾驂水位過了東南游次經南道向闗丘¶
<pb:KR4e0170_WYG_010-31a>¶
天狗天紀與天稷七星南畔天河沒¶
　天河起東方經箕尾之間謂之天河亦謂之漢津乃¶
　分為二道其南經傳説魚籥天弁河鼓其北經龜貫¶
　箕下次絡南斗魁左旗主天津下而合南道乃西南¶
　行又分夾瓠星絡人星杵造父螣蛇王良附路閣道¶
　北經太陵天船巻舌而南行絡五車經北河之南入¶
　東井水位東南行絡南河闗丘天狗天紀天稷在七¶
　星南而沒衡云津漢省金之氣也其本曰水¶
<pb:KR4e0170_WYG_010-31b>¶
　　　七曜¶
日日循黄道東行一日一夜行一度三百六十五日有¶
竒而周天行東陸謂之春行南陸謂之夏行西陸謂之¶
秋行北陸謂之冬所以成隂陽寒暑之節是故傳云日¶
為太陽之精主生養萬物恩徳人君之象也人君有瑕¶
必露其慝以告示焉王者修徳以禳之¶
月月太隂之精也其形圓其質清日光照之則見其明¶
日光不照則謂之魄故月望之日日月相望人居其間¶
<pb:KR4e0170_WYG_010-32a>¶
盡覩其明故形圓也二弦之日日照其側人覩其旁故¶
半魄也晦朔之日日照其表人在其裏故不見也其行¶
有遲疾其極遲則一日行十二度强其極速則一日行¶
十四度半强遲則漸疾疾則漸遲二十七日半强而遲¶
疾一終矣又月行之道斜帶黄道十三日有竒在黄道¶
表又十三日有竒在黄道裏表裏去黄道極逺者去黄¶
道六度二十七日有竒陰陽一終衡云對日之衝其大¶
如日日光不照謂之暗虛闇虚逢日則日食值星則星¶
<pb:KR4e0170_WYG_010-32b>¶
亡今厯家月望行黄道則值闇虚矣值闇虚有表裏淺¶
深故食有南北多少月為太陰之精以之配日女主之¶
象也以之比徳刑罰之義列之朝廷諸侯大臣之象也¶
　謹按丹元子二十八宿及三元之歌所以為美者以¶
　其句中有圖言不見象而不談災祥至行有五篇吟¶
　則反是且五星為緯而行無定體可以筭數推以圖¶
　象求之今五行既無圖象而極論災祥未必丹元子¶
　之作也其言誣濫在所不取¶
<pb:KR4e0170_WYG_010-33a>¶
木嵗星曰東方春木於人五常仁也五事貌也仁虧貌失¶
逆春令傷木氣則罰見嵗星嵗星盈縮以舍國命又主福¶
主大司農主齊呉主司天下諸侯人君之過主嵗五穀赤¶
而角其國昌赤黄而沈其野大禳張衡云嵗星者東方之¶
精蒼帝之子一名攝提一名重華一名應星一名紀星晉¶
灼曰太嵗在四仲則嵗行三宿太嵗在四孟四季則嵗行¶
二宿二八十六三四十二而行二十八宿十二嵗而周天¶
火熒惑曰南方夏火禮也視也禮虧視失逆夏令傷火氣¶
<pb:KR4e0170_WYG_010-33b>¶
罰見熒惑熒惑法使行無常各以舍國命為亂為賊為¶
喪為疾為兵為飢又曰熒惑主大鴻臚主死喪主司空¶
又為司馬主楚越以南又司天下羣臣之過司奢驕亡¶
亂妖孽主嵗成敗又為理外為理兵内為理政為天子¶
之理也故曰雖有明天子必視熒惑所在張衡云熒惑¶
為執法之星其精為風伯之師或童兒歌謠嬉戲晉灼¶
曰熒惑常以十月入朝太微受制而出行列宿司無道¶
出入無常也每二嵗而一周天¶
<pb:KR4e0170_WYG_010-34a>¶
土鎮星中央季夏土信也思心也仁義禮智以信為主¶
貌言視聴以心為政故四星皆失鎮乃為之動一曰填¶
為黄帝之徳女主之象主徳厚安危存亡之機司天下¶
女主之過又曰天子之星也衡云填星者黄帝之子女¶
主之象也一名地候晉灼曰常以甲辰之始建斗之嵗¶
填行一宿二十八嵗而周天¶
金太白曰西方秋金也義言也義虧言失逆秋令傷金¶
氣罰見太白太白進退以候兵高卑遲速静躁見伏用¶
<pb:KR4e0170_WYG_010-34b>¶
兵皆象之吉又曰太白大臣其號上公也大司馬位謹¶
候此張衡云太白者白帝之子一名火政一名管星一¶
名明堂一名文表一名太皥一名終星一名天相一名¶
天浩一名序星一名梁星一名威星一名大囂一名大¶
足晉灼曰常以正月甲寅與熒惑晨出東方二百四十¶
日而入入四十日又出西方二百四十日而入入三十¶
五日而復出東方出以辰戌入以丑未一嵗而周天¶
水辰星北方冬水智也聴也智虧聴失逆冬令傷水氣¶
<pb:KR4e0170_WYG_010-35a>¶
罰見辰星見則主刑主廷尉主燕趙又為燕趙代以比¶
宰相之象亦為殺伐之氣戰鬬之象又曰軍於野辰星¶
為偏將之象衡云辰星亦名勾星一名爨星一名伺星¶
晉灼曰常以二月春分見奎婁五月夏至見東井八月¶
秋分見角亢十一月冬至見牽牛出以辰戌入以丑未¶
二旬而入晨候之東方夕候之西方一嵗而一周天¶
　　　十二次度¶
十二次班固取三統厯十二次配十二野其言最詳又¶
<pb:KR4e0170_WYG_010-35b>¶
有費直説周易蔡邕月令章句所言頗有先後魏太史令¶
陳卓更言郡國所入宿度今附而次之¶
自軫十二度至氐四度為夀星於辰在辰鄭之分野屬¶
兖州費直起軫七度蔡邕起軫六度¶
自氐五度至尾九度為大火於辰在夘宋之分野屬豫¶
州費直起氐十一度蔡邕起亢八度¶
自尾十度至斗十一度為析木於辰在寅燕之分野屬¶
幽州費直起尾九度蔡邕起尾四度¶
<pb:KR4e0170_WYG_010-36a>¶
自斗十二度至女七度為星紀於辰在丑呉越分野屬¶
揚州費直起斗十度蔡邕起斗六度¶
自女八度至危十五度為𤣥枵於辰在子齊之分野屬¶
青州費直起女六度蔡邕起女二度¶
自危十六度至奎四度為娵訾於辰在亥衛之分野屬¶
并州費直起危十四度蔡邕起危十度¶
自奎五度至胃六度為降婁於辰在戌魯之分野屬徐¶
州費直起奎二度蔡邕起危十度¶
<pb:KR4e0170_WYG_010-36b>¶
自胃七度至畢十一度為大梁於辰在酉趙之分野屬¶
冀州費直起婁十度蔡邕起胃一度¶
自畢十二度至井十五度為實沈於辰在申魏之分野¶
屬益州費直起畢九度蔡邕起畢六度¶
自井十六度至栁八度為鶉首於辰在未秦之分野屬¶
雍州費直起井十二度蔡邕起井十度¶
自栁九度至張十六度為鶉火於辰在午周之分野屬¶
三河費直起栁五度蔡邕起栁三度¶
<pb:KR4e0170_WYG_010-37a>¶
自張十七度至軫十一度為鶉尾於辰在已楚之分野¶
屬荆州費直起張十三度蔡邕起張十二度¶
　　　州郡躔次¶
　　陳卓　　范蠡　　鬼谷先生　　張良¶
　　諸葛亮　譙周　　京房　　張衡並云¶
　角亢氐鄭兖州¶
　　東郡入角一度　　東平任城山陰入角六度¶
　　濟陰入氐一度　　濟北陳留入亢五度¶
<pb:KR4e0170_WYG_010-37b>¶
　　東平入氐七度　　泰山入角十二度¶
　房心宋豫州¶
　　潁川入房一度　　汝南入房三度¶
　　沛郡入房四度　　梁國入房五度¶
　　淮陰入心一度　　魯國入心三度¶
　　楚國入房四度¶
　箕尾燕幽州¶
　　涼州入箕十度　　上谷入箕三度¶
<pb:KR4e0170_WYG_010-38a>¶
　　漁陽入尾一度　　右北平入尾七度¶
　　西河上郡北地遼西東入尾十度¶
　　涿郡入尾七度　　渤海入箕一度¶
　　樂浪入箕三度　　𤣥菟入箕六度¶
　　廣陽入箕九度¶
　斗牛女呉越揚州¶
　　九江入斗一度　　盧江入斗六度¶
　　豫章入斗十度　　丹陽入斗十六度¶
<pb:KR4e0170_WYG_010-38b>¶
　　㑹稽入牛一度　　臨淮入牛四度¶
　　廣陵入牛八度　　泗水入女一度¶
　　六安入女六度¶
　虛危齊青州¶
　　齊國入虚六度　　北海入虚九度¶
　　濟南入危一度　　樂安入危四度¶
　　東萊入危九度　　平原入危十一度¶
　　菑川入危十四度¶
<pb:KR4e0170_WYG_010-39a>¶
　室璧衛并州¶
　　安定入室一度　　天水入室八度¶
　　隴西入室四度　　酒泉入室十一度¶
　　張掖入室十二度　武都入璧二度¶
　　金城入璧四度　　武威入璧六度¶
　　敦煌入璧八度¶
　奎婁胃魯徐州¶
　　東海入奎一度　　琅琊入奎六度¶
<pb:KR4e0170_WYG_010-39b>¶
　　高宻入婁六度(或作/一)城陽入婁九度¶
　　膠東入胃一度¶
　昴畢趙冀州¶
　　魏郡入昴一度　　鉅鹿入昴三度¶
　　恒山入昴三度　　廣平入昴七度¶
　　中山入昴一度　　清河入昴九度¶
　　信都入畢三度　　趙郡入畢八度¶
　　安平入畢四度　　河間入畢十度¶
<pb:KR4e0170_WYG_010-40a>¶
　　真定入畢十三度¶
　觜參魏益州¶
　　廣漢入觜一度　　越雋入觜三度¶
　　蜀郡入參一度　　犍為入參三度¶
　　牂河入參五度　　巴蜀入參八度¶
　　漢中入參九度　　益州入參七度¶
　井鬼秦雍州¶
　　雲中入井一度　　定襄入井八度¶
<pb:KR4e0170_WYG_010-40b>¶
　　鴈門入井十六度　代郡入井二十八度¶
　　太原入井二十九度(或作十九/)¶
　　上黨入鬼二度¶
　栁星張周三輔¶
　　𢎞農入栁一度　　河南入星三度¶
　　河東入張一度　　河内入張九度¶
　翼軫楚荆州¶
　　南陽入翼六度　　南郡入翼十度¶
<pb:KR4e0170_WYG_010-41a>¶
　　江夏入翼十二度　　　零陵入軫十一度¶
　　桂陽入軫六度　　　　武陵入軫十一度¶
　　長沙入軫十六度¶
　　　黄道度數(古今不同今從夾祭所取/)¶
　角(十二/度)亢(九度/)氐(十六/度)房(六度/)心(六度/)尾(十九/度)箕(十一/度)¶
　斗(二十/五度)牛(七度/)女(十一/度)虚(九度/少强)危(十六/度)室(十七/度)璧(九度/)¶
　奎(十六/度)婁(十二/度)胃(十五/度)昴(十六/度)畢(十七/度)觜(一度/)參(十度/)¶
　井(三十/四度)鬼(二度/)栁(十四/度)星(七度/)張(十七/度)翼(十九/度)軫(十七/度)¶
<pb:KR4e0170_WYG_010-41b>¶
　　　十二辰同異¶
　　　太初　費直　蔡邕　皇甫謐　晉志　唐志　熙寧志¶
　子　斗(十三/)女(六/)　女(二/)　女(八/)　女(八/)　女(五/)女(七/)¶
　亥危(十六/)危(十四/)危(十/)危(十七/)危(十六/)危(十三/)危(十五/)¶
　戌　奎(五/)　奎(八/)　璧(八/)奎(五/)　奎(五/)　奎(二/)奎(四/)¶
　酉　胃(七/)　婁(一/)　胃(一/)　胃(七/)　胃(四/)　胃(七/)胃(六/)¶
　申畢(十三/)畢(九/)　畢(六/)　畢(十二/)　畢(十二/)畢(十/)畢(十一/)¶
　未井(十六/)井(十二/)井(十/)井(十六/)井(十六/)井(十二/)井(十五/)¶
<pb:KR4e0170_WYG_010-42a>¶
　午　栁(九/)　栁(五/)栁(三/)　栁(九/)　栁(九/)　栁(七/)栁(八/)¶
　巳　張(十六/)張(十三/)張(十二/)張(十八/)張(十七/)張(十五/)張(十六/)¶
　辰　軫(十二/)軫(七/)軫(六/)　軫(十二/)軫(十二/)軫(十/)軫(十一/)¶
　夘氐(五/)　氐(十一/)氐(八/)　氐(五/)　氐(五/)　氐(二/)　氐(四/)¶
　寅　尾(十/)　尾(九/)尾(四/)　尾(十/)尾(十/)　尾(七/)尾(九/)¶
　丑　斗(十二/)斗(十/)斗(六/)斗(十一/)斗(十二/)斗(十/)斗(十一/)¶
<pb:KR4e0170_WYG_010-43a>¶
¶
<pb:KR4e0170_WYG_010-44a>¶
　¶
　¶
　¶
　¶
　¶
　¶
　¶
　¶
<pb:KR4e0170_WYG_010-44b>¶
天文便覽一帙地志附焉不以名天至大也地其中物¶
也故古惟難知天者慱雅君子心亦大苦矣孤自知學¶
見栁塘楊先生釐刻天文地理圖跋如衛拱璧時取披¶
閲沈思知其次舍分野有引而不發之意幾欲發之率¶
為舉子業牽制弗遂迨今名幸玷籍而以先人之憂専¶
席在疚乃克蒐校草就其規垣列象宿舍分屬俱出丹¶
元子之步天歌星次時宫度數參以甘石經之天文志¶
青囊經之天官篇而古今地志分野星列則均以一統¶
<pb:KR4e0170_WYG_010-45a>¶
志為是初不敢有所臆見於其間然亦不過了此罪案¶
非欲持此以長談天者喙天本無體以星為象但西北¶
常傾覆地上而可見者一百八十二度半在地下者如¶
之星周于天北極出地三十六度南極入地亦如之若¶
察其象地上之天可辨也地下之天其無星者乎至于¶
星分𨽻地以十二州十二國麗十二時宫之數而天地¶
齊然亦十萬里幅員之内若出乎濛氾入乎崦嵫皆非¶
内也則茫無際涯於幅員外者四十餘萬里豈皆無天¶
<pb:KR4e0170_WYG_010-45b>¶
之地乎世有談天者拘拘局分野以神其術僥倖一中¶
而謂天亦可知是小天地天地之罪人也孤不揣陋謬¶
有此作不終其辨又斯人之罪也斯人之罪也正徳己¶
巳之季秋東洲居士謹識¶
　¶
　¶
　¶
　東洲初稿巻十¶
